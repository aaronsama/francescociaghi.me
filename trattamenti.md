---
layout: page
title: Trattamenti
permalink: /trattamenti/
---

**Riabilitazione sportiva:** trattamenti dedicati alla risoluzione degli infortuni (traumatica acuta, come distorsioni, distrazioni muscolari, lesioni legamentose, fratture oppure da sovraccarico funzionale) in modo da permettere all’atleta dilettante e professionista di riprendere la propria attività, in tempi e modi adeguati.

**Riabilitazione neurologica:** rieducazione di soggetti che hanno avuto danni del sistema nervoso centrale e o periferico a causa di patologie quali Ictus, Parkinson, demenze, lesioni midollari e traumi cranici.

**Riabilitazione ortopedica:** rivolta al recupero delle capacità funzionali motorie, ridotte o perdute in seguito a traumi o operazioni chirurgiche, oltre al mantenimento delle funzioni che vanno ad indebolirsi in seguito a malattie croniche.

**Riabilitazione della colonna:** trattamenti volti a recuperare la mobilità e la stabilità della colonna vertebrale, ridurre i dolori conseguenti a patologie specifiche (ernie discali, protrusioni, dolori aspecifici) tramite approcci di terapia manuale e funzionale


## Cosa aspettarsi

### La valutazione

Durante la prima seduta fisioterapica verrete valutati per individuare le cause del problema: vi verranno poste delle semplici domande rispetto ai vostri sintomi ed alla vostra storia medica. Tutto quello che comunicherete rimarrà strettamente confidenziale.

Dopo l'analisi preliminare avverrà quella fisica che, in base alla vostra situazione, potrà includere:

* Una valutazione posturale
* Una valutazione delle attività funzionali: camminata, salti, corsa...
* Una valutazione articolare, muscolare, neurologica

### Il trattamento

In seguito alla valutazione verrà individuato il trattamento più indicato per la vostra condizione.

Sarà costituito da diversi approcci e da esercizi da svolgere in autonomia a casa, in modo da rendere il trattamento il più efficace possibile:

* Manipolazioni e mobilizzazioni delle articolazioni del corpo
* Tecniche per il trattamento delle strutture muscolari
* Proposta di esercizi per il rinforzo, il reclutamento o la resistenza muscolare
* Esercizi propriocettivi
* Tecniche di neuro-dinamica
* Applicazione di Tape o Kinesio Tape




<div>
{%- include call_to_action.html -%}
</div>
